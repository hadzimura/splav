\section{Dvanáct vánočních dnů \\ aneb Jak to bylo ve skutečnosti\ldots}

\noindent
\textbf{První den vánoční} 

\begin{flushright}
Slečna Agnes McHolsteinová \\
Cash Avenue 69 \\
Beaver Valley, Kolorádo \\
\medskip
14. prosince 1994
 \end{flushright}

\noindent
Nejmilejší Johne, \\
dnes mi pošťák doručil koroptev na hrušni. Jsi tak pozorný! Žádný dárek mě nemohl překvapit víc.

\medskip

\noindent
S přáním všeho dobra \\
Agnes

\bigskip

\noindent
\textbf{Druhý den vánoční}

\begin{flushright}
15. prosince 1994 
\end{flushright}

\noindent
Drahý Johne, \\
dnes jsem poštou dostala tvůj další krásný dárek. Bože můj! Dvě hrdličky! Moc jsi mě potěšil. Jsou naprosto rozkošné. 

\medskip

\noindent
S láskou,  \\
Agnes		 

\bigskip

\noindent
\textbf{Třetí den vánoční}

\begin{flushright}
16. prosince 1994 
\end{flushright}

\noindent
Milý Johne,\\
já nemám slov! Ty nevíš, co s penězi, viď? Že si děláš takovou škodu. Tři francouzské slepičky. Jsou vážně moc pěkné, ale skutečně jsi až příliš štědrý.

\medskip

\noindent
Měj se pěkně, \\
Agnes

\bigskip

\noindent
\textbf{Čtvrtý den vánoční}

\begin{flushright}
17. prosince 1994 
\end{flushright}

\noindent
Johne,\\
dnes mi pošťák doručil čtyři tokající ptáky. Ne že by se mi nelíbili, ale není té drůbeže trošku moc? Už to s tou romantikou nebudeme přehánět, ano? 

\medskip

\noindent
Měj se, \\
Agnes

\bigskip

\noindent
\textbf{Pátý den vánoční }

\begin{flushright}
18. prosince 1994 
\end{flushright}

\noindent
Nejdražší Johne,\\
dnes jsem poštou dostala pět zlatých prstýnků – na každý prst jeden. Je to od tebe sice kapánek bláznivé, ale hrozně milé! Musím ti však říct, že všechno to ptactvo dělá strašlivý kravál. Začíná mi to už docela vadit. 

\medskip

\noindent
S láskou,\\ 
Agnes 

\newpage

\noindent
\textbf{Šestý den vánoční}

\begin{flushright}
19. prosince 1994 
\end{flushright}

\noindent
Drahý Johne, \\
když jsem dnes otevřela dveře na chodbu, našla jsem šest hus na vejcích. Seděly na schodech. Takže teď už si zase budeme posílat drůbež? Ty husy jsou obrovské. Kam je mám, prosím tě, dát? Sousedi si začínají stěžovat a já kvůli tomu kejhání v noci nespím. Už dost! Prosím!
 
\medskip

\noindent
Srdečně, \\
Agnes

\bigskip

\noindent
\textbf{Sedmý den vánoční}

\begin{flushright}
20. prosince 1994 
\end{flushright}

\noindent
Johne, \\
jsi normální? Sedm plovoucích labutí. Co je tohle za vtip? Všude po domě jsou kuřince a to kejhání a kdákání nepřestane ani v noci. Nemůžu spát a jsem už trošičku hysterická. Už to není vtipné! Neposílej žádné další ptáky! 

\medskip

\noindent
Zdraví \\
Agnes

\bigskip

\noindent
\textbf{Osmý den vánoční}

\begin{flushright}
21. prosince 1994 
\end{flushright}

\noindent
Tak aby bylo jasno, \\
než tohle, to radši zase posílej tu drůbež. Co mám dělat s osmi dojícími dojičkami? Nestačí, že mám z baráku kurník. Ty holky si přivedly vlastní krávy! Podělaly mi trávník a v baráku už není k hnutí. Zklidni se, ty janku.

\medskip

\noindent
Agnes 

\bigskip

\noindent
\textbf{Devátý den vánoční}

\begin{flushright}
22. prosince 1994 
\end{flushright}

\noindent
Hoď tam zpátečku, ty blbečku! \\
Devět pískajících pištců. Ty teda mají výdrž. Od včerejšího rána se honí za těma dojičkama. Krávy jsou z toho naprosto šílený a šlapou po ptákách, který řvou jak pominutý. Spokojen? Sousedi sepisujou petici a chtějí mě vystěhovat. 

\medskip

\noindent
To se ti fakt povedlo, \\
Agnes

\bigskip

\noindent
\textbf{Desátý den vánoční}

\begin{flushright}
23. prosince 1994 
\end{flushright}

 \noindent
Jsi blbej nebo navedenej? \\
Kolem mě tančí deset panen. I když jestli tohle jsou panny, tak já jsem Panna Orleánská! Celou noc se válely s těma pištcema. Krávy mají problémy se střevama. V obýváku tečou sračky proudem. Z bytovýho úřadu mi poslali předvolání, abych vysvětlila, proč nechci povolit demolici tohohle chlíva.  

\medskip

\noindent
Volám na policii. \\
A nedělám si prdel!

\newpage

\noindent
\textbf{Jedenáctý den vánoční}

\begin{flushright}
24. prosince 1994 
\end{flushright}

\noindent
Tak poslyš, ty jeden debilní sadisto, \\
co to jako je – jedenáct skákajících pánů? Začali, samozřejmě, hned skákat na ty dojičky. Pištci to dělali s krávama. Všech dvacet tři ptáků při tom chcíplo. Udupali je. Při orgii. Doufám, že pán je spokojený. 

\medskip

\noindent
Nenávidím tě, ty hajzle! \\
Agnes

\bigskip

\noindent
\textbf{Dvanáctý den vánoční}

\begin{flushright}
Právnická kancelář \\
Badger, Bender a Cahole \\
Knave Street 303 \\
Chicago, Illinois 

\smallskip

25. prosince 1994
\end{flushright}

\noindent
Vážený pane, \\
sdělujeme vám, že jsme dali zadržet dvanáct bubnujících bubeníčků, které jste poslal naší klientce, slečně Agnes McHolsteinové. Po obdržení vaší zásilky slečna McHolsteinová zkolabovala. Upozorňujeme vás, že nyní evidujeme veškerou její korespondenci. Pokud byste ji chtěl navštívit v nervovém sanatoriu Šťastné údolíčko, kam byla převezena, vezměte, prosím, na vědomí, že pracovníci sanatoria mají pokyn střílet bez výstrahy. V příloze vám posíláme kopii zatykače, který byl na vás vydán. 

\medskip

\noindent
Srdečně,\\ 
Badger, Bender a Cahole  

\podpis{odhalil Standa Rubáš}