\section{A. E. Housman: XXX}
(\textit{z cyklu A Shropshire Lad})
\medskip
\begin{verse}
Já nejsem první, víc zla jiní \\
smýšleli, než vskutku činí: \\
co na tom, když se za noci \\
chvěju v dusnu tmy tonoucí. \\
 ~\\
Po pravdě, oni víc než já  \\
stáli a pot je poléval,         \\
do slabin ťal je mráz a žár, \\
strach s touhou jeden svár. \\
 ~\\
Jak já v horečných krůpějích, \\
jak oni já však dospěji \\
k cíli na lože z prachu tam, \\
kde chlad a žár víc nepoznám. \\
 ~\\
Však z mého hrobu nevane \\
teď vítr, jenž by tišil mne, \\
mráz s ohněm v prudkém vzplanutí \\
v mém nitru a noc k zalknutí. 

\podpis{přeložila Šárka Kühnová}
\end{verse}


\section{J. H. Gray: Dívky, co nezklamou}
(\textit{úryvek})
\medskip
\begin{verse}
Hledáme dívky, co nezklamou, \\
se srdcem, na něž je spoleh. \\
Čisté jak lilie -- od květu \\
až po to všechno tam dole. \\
~\\
Milovat -- to ať se naučí: \\
srdce si ceníme u žen! \\
Chcem ty, co zkonejší v náručí \\
robátka i silné muže. \\
~\\
Jiskru a vtip -- chytrou hlavičku? \\
Ty má rád jen jeden z mála.  \\
My dáme vždy přednost srdíčkům: \\
po těch je poptávka stálá. 
 
\podpis{přeložila Zuzana Šťastná}

\end{verse}