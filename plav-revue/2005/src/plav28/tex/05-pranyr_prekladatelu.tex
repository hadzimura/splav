\section{Pranýř překladatelů}
\noindent
\textit{Přes léto se na diskusních serverech \textit{www.okoun.cz} a \textit{www.nyx.cz} překlady rozebíraly spíše z teoretických pozic, takže i přes tříměsíční pauzu není tentokrát úlovek v překladatelských sítích příliš bohatý co do počtu.} 

\bigskip

\noindent
\textbf{Vaslaf} Minulé úterý, v jinak dobrém dokumentárním cyklu \textit{Zázraky technické civilizace}, jsem se dozvěděl, že při přepadení vlaku a požáru lokomotivy zahynuli inženýr a hasič. 

\medskip

\noindent
\textbf{baldachyn} Teď v \textit{Děvčátko Momo a ukradený čas} napsala želva na krunýř ,,With the Flower`` a její vnitřní hlas to přeložil jako ,,Důvěřuj mi``. 

\medskip

\noindent
\textbf{Dadel} V dabingu i titulcích korejského filmu \textit{Zabij systém} (v ČR vydal Intersonic), jehož hrdiny jsou profesionální hráči počítačových her (pro-gamers), je toto slovo přeloženo jako ,,programátor`` 

\medskip

\noindent
\textbf{CORWEX} Já myslel, že tahle chyba je jen fáma z auditek jako je tohle: v titulcích k \textit{Life Aquatic} (Život pod vodou) je MUTINY přeloženo jako MLČENÍ\ldots

\medskip

\noindent
\textbf{NASA} Mám rozkoukáno \textit{Band of Brothers} a kdykoli někdo zařve ,,medic``, v titulkách je ,,sanitka``, párkrát se tam objevilo i ,,sanitář`` :-)

\medskip

\noindent
\textbf{MATEEJ} \textit{Velmi nebezpečné známosti} (televize před 3 týdny): Deník, kterej tam někdo drží v ruce, měl na deskách nápis ,,Journal of Valmont``. Přeloženo to bylo jako ,,Valmontův časopis``. Taky se tam někdo chlubil tím, že pracoval na volební kampani Coliny Powellové. Ach jo.

\medskip

\noindent
\textbf{UNSEEN} Není to faktický nesmysl, ale nějakým způsobem mě hrozně irituje, když vidím název filmu \textit{Racing stripes} o závodní zebře přeložen jako \textit{Rychlý stripes}\ldots to už to nemohl být \textit{Rychlý proužek}, nebo tak něco? Naopak mne pobavilo, když jsem se ve hře \textit{Stealth Combat} dozvěděl, že mohu ovládat kromě vrtulníku i světlý džíp .o))))

\medskip

\noindent
\textbf{CNV} Bezva perlička byla v předminulým Reflexu -- v překladu nějaké úvahy nad dnešní hudbou a mládeží. Eminemův kousek ,,Cleaning Out My Closet (Mama I'm Sorry)`` tam byl přeložený jako ,,Ukliď mi hajzl, mami, promiň`` :))) 

\noindent
(Schválně jsem si našla text, jestli se tam náhodou přece jen o nějakých záchodech nemluví, ale nemluví :)

\medskip

\noindent
\textbf{GREATDRAKE} V jedné publikaci přeložené z polštiny: ,,Znalostí práva předejdete faktům``.

\medskip

\noindent
\textbf{ZANGWIL} Včera, nějakej dabovanej britskej film na Primě: ,,Kdo nám posílá znova krvavé dárečky?``

\podpis{vyplavil Radim Kučera}