\section{Uroš Zupan}

\noindent
\textbf{Velký pátek}

\medskip

\noindent
Před čtyřiceti lety se Gagarin  katapultoval do vesmíru. \\
\noindent
Země byla modrá. Anděly neviděl. Chodili mezi \\
\noindent
námi. Před tisíci devíti sty sedmašedesáti lety Kristus \\
\noindent
rozsýpal svou enormní auru po kopcích Palestiny. \\
\noindent
Když zemřel na kříži, setmělo se. Jemu bylo lehce. \\
\noindent
Věděl, že za pár dní bude stát na břehu Galilejského \\
\noindent
moře a rozeznával svůj hlas, který se bude dotýkat  \\
\noindent
vody. Osmaosmdesátkrát jsi prožila ten den a nikdy jsi  \\
\noindent
neuhnula. Osmaosmdesátkrát byla znamení boží \\
\noindent
numerologie neviditelná. Byl jenom půst a čekání, \\
\noindent
až se svět přerodí. Čas na květy na stromě a pupeny  \\
\noindent
v zemi. Čas, kdy se lidé usadí na zemi a lehnou \\
\noindent
do vysoké trávy. Byl čas -- a teď už není. \\

\medskip

\noindent
Začátek minulého století je zapomenut. Války, na které ses  \\
\noindent
pamatovala, jsou zapomenuty. Auschwitz. První volání onoho světa. \\
\noindent
Židé opouštějí baráky komínem. Cikáni opouštějí  \\
\noindent
baráky komínem. \textit{Smrt je mistr z Německa}. \\
\noindent
Zapomenuty. Děti odrostly. Odstěhovaly se. Dům je dokončen.  \\
\noindent
Porostlý  břečťanem. Brzké vstávání. Práce na poli. Mlha \\
\noindent
jako moře nad údolím. Zralé žito jako oheň na nebi. Brzké  \\
\noindent
smrti. Chybné diagnózy. Polární mráz klinik. Krok od \\
\noindent
nich život s vysokými vlnami a mořskou pěnou, \\
\noindent
smích, který patří jiným. Zapomenutí. Bílá kostelní zvonice \\
\noindent
na kopci jako příď lodě, která nikam neodpluje. Zapomenuta. \\
\noindent
Králíci. Slepice. Zahrady. Pole. Sad. Zapomenuty. Každý rok  \\
\noindent
znovu přijatý a očekávaný život. Tiché tkaní hodin. \\

\medskip

\noindent
Neviditelná síť, utkaná z dobroty a odvahy. Zapomenuti. \\
\noindent
Tělo se scvrkává. Příprava na nebytí. Ještě jeden člověk ze \\
\noindent
vsi odešel. Ještě jedna hvězda zhasla. Všechno je ztraceno \\
\noindent
a znovu nalezeno v dlouhých chodbách paměti těch, kteří \\
\noindent
zůstávají. Slova rozsypaná jako popel ve větru. Smrt, bolest, \\
\noindent
ztráta, soucit. Dutě zní v ústech, na chvíli zachráněných, \\
\noindent
zbavené masa. Vše je zbaveno masa. Šaty. Pokoje. \\
\noindent
Brýle. Zahrada. Zubní protézy. Náprstky. Papuče. Boty. Ticho. \\

\medskip

\noindent
Pomalým průvodem se suneme prvním týdnem na  \\
\noindent
zemi bez tebe. Vystavujeme se slunci. \\
\noindent
Teplo nám cosi slibuje. Dočasné vysvobození, \\
\noindent
klam. Vystavujeme se větru. Podivná rasa -- články v \\
\noindent
řetězu. Čísla v binární soustavě rození a umírání. \\
\noindent
\textit{Když naše síla vyschne, potká ji jiná}. Římané odešli do \\
\noindent
Ostie. My nemusíme nikam. K nám přichází moře, \\
\noindent
trávníky, kopce, obilí. Ježíš sedí u~svého otce.  Tomu jsme \\
\noindent
si zvykli věřit. Gagarinův duch krouží po orbitu. Celá lidská \\
\noindent
Megalomanie má své meze. Tomu nevěříme. Ty jsi na cestách, \\
\noindent
za mužem, nejmladší dcerou a zetěm. Tomu si budeme \\
\noindent
muset zvyknout věřit. Řekni jim, že jsou dvojčata křehká,  \\
\noindent
ale celou dobu jsi je učila odvaze. \\
\noindent
To je dobře. Všechno má svůj řád. Až přijedeš, ozvi se. Spíme \\
\noindent
s otevřenýma očima. Zhluboka dýcháme. Čekáme na znamení.  \\
\noindent
Slzy vyschly. Za nimi přišel déšť a rozryl zemi. \\
\medskip

\begin{verse}

\textbf{Zátiší}

\medskip

Déšť, déšť, déšť -- šeptající spása. \\
Nebeské okenice jsou zavřené. \\
Knihy, rozházené po posteli, otevřené --  \\
brána do jakýchsi jiných světů. \\
Vodní čůrky jako skleněné provázky \\
padají z hořejšího balkónu. \\
Nikoho nedrží. \\
Nikdo se po nich nenatahuje. \\
Čas je ustlaný a hladký. \\
Nejraději by si sám lehl a usnul. 

\bigskip

\textbf{Srebrena-Komiža}

\medskip

Pozdě odpoledne. \\
Všechna okna dokořán. \\
Čas, aby se listí oliv postříbřilo. \\

\end{verse}

\podpis{přeložil Aleš Kozár}

